<article>
    <h1>Regolamento</h1>
    Ogni utente di Uplayagain è tenuto a rispettare e conoscere il regolamento, creato allo scopo di tutelare voi utenti e rendere i vostri scambi il più semplici e chiari possibili.
    Uplayagain non consente l'utilizzo da parte degli utenti di un qualsiasi strumento software o attività che interferisca, o rischi di interferire, con una delle qualsiasi funzioni operative del sito.
    Agli utenti viene data la possibilità di aggiungere o modificare il contenuto del sito solo nelle aree a loro designate. In nessun caso un utente può sovrascrivere, bloccare, nascondere o modificare del contenuto generato da Uplayagain.
    Le azioni disciplinari relative intraprese possono consistere in un ammonimento formale, in una sospensione temporanea o a tempo indeterminato dell'account di un utente. Prima di procedere con una qualsiasi di queste azioni i responsabili del sito prenderanno in considerazione sia le circostanze legate all'azione offensiva, sia le informazioni relative al profilo dell'utente su Uplayagain.
    
    <h3>Inserimento di annunci di videogiochi non originali:</h3>
    All’interno di Uplayagain non è autorizzato in alcun modo lo scambio di videogiochi contraffatti o non originali.
    L’inserimento di annunci che abbiano ad oggetto videogiochi non originali e/o contraffatti porterà alla cancellazione immediata dell’inserzione. L’inserimento di un annuncio un relativo ad un gioco non originale o contraffatto può portare all’immediata sospensione dell’account di un utente a tempo indeterminato.
    
    <h3>Regole per i periodi di indisponibilità del sistema:</h3>
    In particolari situazioni Uplayagain prevede dei periodi di indisponibilità durante i quali non è possibile scambiare o trovare giochi attraverso il nostro motore di ricerca.
    
    <h3>Minacce da utente a utente:</h3>
    Sono vietate minacce da utente a utente; minacce di violenza fatte per posta elettronica.
    Uplayagain potrà intervenire solo quando per posta elettronica vengono inviate minacce di violenza. Tutte le rimanenti forme di molestie vanno riportate alle autorità competenti. In caso di molestie per posta elettronica, riportarle anche al proprio fornitore di servizi Internet.

    <h3>Uso o linguaggio volgare:</h3>
    E’ vietato nell’area pubblica l’uso di linguaggio volgare, osceno, carico d'odio e/o strumentale ad offese di matrice razzista e concernente orientamenti sessuali.
    
    <h3>Informazioni di contatto false o incomplete:</h3>
    Non è consentito falsificare od omettere il nome, l'indirizzo e/o il numero di telefono (compreso l'uso di fax o numeri non più in uso).


    <h3>Regole sul Feedback</h3>
    Non è consentito vendere e comprare in alcun modo i feedback. Lasciare un commento di feedback con il solo intento di modificare artificialmente la reputazione di un altro utente è vietato. Registrare più di un account per utente, e collaborare con altri utenti, allo scopo di aumentare il proprio Punteggio di feedback tramite lo scambio fittizio di feedback non è permesso. Ogni violazione sarà severamente punita.
    <h3>Ruolo di Uplayagain</h3>
    É necessario che ogni utente comprenda che Uplayagain è un portale di libero scambio di videogiochi, noi forniamo un servizio gratuito dove ogni utente abbia la possibilità di creare la propria libreria di titoli e possa effettuare scambi in un luogo il più sicuro e protetto possibile. In nessuno modo Noi interverremo nelle trattative di scambio salvo in caso di violazioni del regolamento.

    <h3>Sicurezza delle transazioni:</h3>
    Uplayagain non può garantire la veridicità dei dati personali forniti dagli utenti in sede di registrazione. Per tale ragione Uplayagain non risponde per eventuali danni, diretti e indiretti, subiti a causa dell'utilizzo d’informazioni fasulle da parte degli utenti. Invitiamo ogni utente a raccogliere tutte le informazioni relative ai soggetti con i quali hai intenzione di svolgere una transazione e a questo fine puoi anche utilizzare il sistema di feedback basato sulle indicazioni dei nostri utenti.
    Conformemente a quanto previsto dal D.Lgs. 70/2003 e dalla Direttiva 31/2000/CE sul Commercio Elettronico, Uplayagain non é soggetto ad alcun obbligo di sorveglianza sull'attività svolta sul proprio sito.
    <h3>Esclusione di responsabilità:</h3>
    Poiché Uplayagain non svolge alcun ruolo di intermediazione o di controllo nelle transazioni, in caso di controversie gli utenti si impegnano ad escludere da qualsiasi responsabilità  o richiedere danni di qualsiasi tipo a Uplayagain nonché ai nostri dipendenti e amministratori e da qualsivoglia pretesa di terzi (ivi incluse le spese legali e giudiziarie ragionevolmente sostenute in relazione ad esse) da qualsivoglia pretesa avanzata da terzi circa il Vostro uso del Sito o in relazione ad esso.

    <h3>Controllo sulle informazioni:</h3>
    Uplayagain non ha alcun controllo sulle informazioni fornite dagli utenti attraverso il proprio sito. Invitiamo ogni utente ad utilizzare i nostri servizi con prudenza e buonsenso.
    <h3>Manleva di Responsabilità</h3>
    <ul>
        <li>Questo Sito contiene collegamenti (link) a Siti controllati da soggetti diversi da Uplayagain. Usando tali link uscirete da questo Sito.</li>
        <li>Altri Siti web, controllati da soggetti diversi da Uplayagain, possono contenere link a questo Sito.</li>
        <li>I Siti ai quali ci si può collegare dal presente Sito o che possono collegarsi ad esso non sono sotto il controllo di Uplayagain, che non si può perciò ritenere responsabile dei loro contenuti.</li>
    </ul>
    L'accesso al Sito e qualsiasi uso delle informazioni che esso contiene sono soggetti alle condizioni del seguente regolamento. Ove non siate d'accordo con quanto riportato nelle Condizioni siete pregati di astenervi da qualsiasi ulteriore utilizzo del Sito. Accedendo al Sito manifestate il vostro consenso alle obbligazioni e agli obblighi ivi contenuti. Uplayagain si riserva il diritto di modificare a propria discrezione ed in ogni momento le Condizioni. Raccomandiamo pertanto di verificarne il testo vigente, atteso che l'accesso al Sito comporterà in ogni caso l'accettazione di ogni variazione intervenuta.
    Accettando il presente regolamento, ti impegni a tenere indenne Uplayagain, nonché gli amministratori, da qualsiasi pretesa o richiesta di risarcimento di danni proveniente da terzi, che possa derivare dalla violazione anche di una sola delle condizioni contenute in questo regolamento, degli obblighi di legge o dei diritti di terzi.
    
    <h3>Esclusione di garanzie:</h3>
    Uplayagain offre questo Sito senza alcuna garanzia circa la sua continuità ed i suoi contenuti. In particolare Uplayagain non rilascia alcuna garanzia, espressa o implicita, circa il Sito ed i suoi contenuti con riferimento alla titolarità delle informazioni ivi contenute, all'assenza di programmi potenzialmente dannosi (come virus, worms e trojan horses) ed all'idoneità dei contenuti a finalità specifiche o ad usi commerciali. Uplayagain non garantisce in alcun modo che le informazioni contenute nel presente Sito siano accurate, complete ed aggiornate, che il Sito sia privo di difetti o che porrà rimedio ad eventuali difetti. Accedendo al Sito prendete atto della circostanza che ogni suo utilizzo avviene a Vostro esclusivo rischio e pericolo, in particolare accettate di assumervi il rischio di ogni e qualsivoglia perdita di dati, impossibilità d'uso e costo di riparazione delle dotazioni informatiche e dei programmi da Voi utilizzati in relazione all'accesso ed all'uso del Sito Uplayagain. Non sarà in alcun modo responsabile dei danni diretti, indiretti specifici o generici di qualsivoglia natura (ed a prescindere dalla circostanza che fosse o meno a conoscenza della possibilità che tali danni potessero prodursi) in relazione all'uso di questo Sito. Ove la possibilità di escludere le garanzie implicite non sia riconosciuta da uno specifico ordinamento giuridico il contenuto delle esclusioni che precedono potrebbe non trovare, in tutto o in parte, applicazione.

    <h3>Diritto d’autore, marchi e altri diritti di proprietà intellettuale:</h3>
    Questo Sito nel suo complesso, e tutto il materiale in esso contenuto, è protetto dal diritto d'autore e da altri diritti di proprietà intellettuale . Potete pertanto visualizzare, stampare e copiare i contenuti di questo Sito (tra cui, a titolo meramente esemplificativo, testi, immagini, animazioni, video, logo e disegni) unicamente a fini personali di natura non commerciale. Salvo quanto qui disposto non è consentito usare, modificare, stampare, mostrare, riprodurre, distribuire o pubblicare le informazioni contenute in questo Sito senza il consenso scritto di Uplayagain. Questo Sito può contenere materiale protetto da diritti di proprietà intellettuale di terzi. In tali casi gli utilizzi consentiti dovranno essere verificati con i titolari o licenziatari dei relativi diritti quali di volta in volta individuati nel Sito.
    
    <h3>Esclusione di responsabilità:</h3>
    Il materiale contenuto in questo sito può contenere informazioni non accurate ed errori tipografici. Uplayagain declina ogni responsabilità in ordine a perdite o danni cagionati o connessi all'affidamento fatto dagli utenti del Sito sulle informazioni in esso contenute. Resta pertanto a cura e carico dell'utente la valutazione indipendente dell'accuratezza delle informazioni pubblicate su questo Sito. Uplayagain si riserva il diritto di modificare in qualsiasi momento il Sito ed i suoi contenuti senza obbligo di comunicazione preventiva o successiva.

    <h3>Requisiti per l'iscrizione:</h3>
    I nostri servizi non sono possono essere utilizzati dai minori di 18 anni o agli utenti temporaneamente o definitivamente sospesi dal sito. Il tuo account Uplayagain (compreso il feedback) e il tuo nickname non possono essere trasferiti o ceduti a terzi. Se ti registri per conto di una società, assicurati di avere i necessari poteri per poter accettare il presente Accordo.
    <h3>Dati personali:</h3>
    I tuoi dati personali sono tutte informazioni che comunichi a Uplayagain o ad altri utenti all'atto della registrazione.

    Le tue Informazioni personali e le tue attività sul nostro Sito non devono:
    <ul>
        <li>essere false, inesatte o fuorvianti;</li>
        <li>violare i diritti di autore, di proprietà intellettuale e industriale di terzi;</li>
        <li>violare il diritto alla riservatezza e alla protezione delle persone rispetto al trattamento dei loro dati personali; persone rispetto al trattamento dei loro dati personali;</li>
        <li>violare norme di legge o regolamentari (incluse, a titolo esemplificativo, la normativa sulla esportazione/importazione di beni, sulla tutela dei consumatori, sulla concorrenza sleale, sulla discriminazione razziale e sulla pubblicità ingannevole);</li>
        <li>contenere diffamazioni, calunnie, minacce o molestie;</li>
        <li>essere oscene o contenere materiale pornografico;</li>
        <li>contenere virus o altri programmi volti a danneggiare, interferire, intercettare o appropriarsi di sistemi operativi, dati o informazioni personali;</li>
        <li>causare danni di qualsiasi genere a Uplayagain;</li>
        <li>causare un'interruzione o sospensione totale o parziale del servizio dei nostri fornitori.</li>
    </ul>
    
    <h3>Licenza:</h3>
    Con il presente Accordo, autorizzi Uplayagain a pubblicare le informazioni da te fornite e concedi a Uplayagain una licenza di utilizzo irrevocabile, a titolo gratuito e trasferibile dei diritti di autore, degli altri diritti di proprietà intellettuale nonché del tuo diritto d'immagine in relazione alle tue Informazioni personali. Uplayagain tratterà le tue Informazioni personali nel rispetto delle Regole sulla Privacy.
    <h3>Punteggio e Feedback:</h3>
    Utilizzo. Il Profilo di feedback è composto dai commenti degli utenti e da un punteggio progressivo. Non è consentito utilizzare il tuo Profilo di feedback al di fuori di Uplayagain.
    È vietato utilizzare su Uplayagain Profili di feedback ottenuti su altri siti.
    È vietato compiere azioni che possano compromettere l'integrità del nostro sistema di feedback.

    <h3>Garanzia:</h3>
    Nei limiti previsti dalla legge, e fatti salvi i diritti dei consumatori, Uplayagain offre i propri servizi "così come sono", senza alcuna garanzia ulteriore, espressa o implicita.
    <h3>Limitazioni di responsabilità:</h3>
    Nei limiti previsti dalla legge e fatti salvi i diritti dei consumatori, Uplayagain non è in alcun modo responsabile delle perdite economiche, dei danni diretti e indiretti, anche all'immagine, eventualmente subiti dagli utenti o da terzi in conseguenza dell'utilizzo del Sito o dei propri servizi.
    <h3>Conformità alla legge:</h3>
    Tutti gli utenti di Uplayagain sono tenuti al rispetto delle leggi nazionali e internazionali e dei regolamenti che disciplinano l'utilizzo dei servizi Uplayagain.
    <h3>Autonomia delle parti:</h3>
    Uplayagain ed i propri utenti agiscono in piena autonomia ed indipendenza. Il presente regolamento non fa sorgere tra loro alcun rapporto di collaborazione, agenzia, associazione, intermediazione o lavoro subordinato.
    Comunicazioni da Uplayagain
    Uplayagain ti invierà le proprie comunicazioni all'indirizzo email che hai fornito durante il procedimento di registrazione.
    <h3>Continuità dei servizi:</h3>
    Uplayagain non garantisce l'accesso continuo e ininterrotto al Sito e ai suoi servizi, che può essere condizionato da fattori al di fuori del proprio controllo.

    <h3>Validità dell'Accordo:</h3>
    Qualora una clausola di questo Accordo risulti essere nulla o inefficace, l'eventuale nullità o inefficacia non si estenderà alle restanti previsioni contrattuali.
    Il mancato esercizio di un proprio diritto da parte di Uplayagain non rappresenta rinuncia ad agire nei tuoi confronti o nei confronti di terzi per la violazione di impegni contenuti.
    <h3>Regolamento sulla privacy</h3>
    <b>Premessa ed informativa ai sensi dell'art. 13 del D.Lgs. 196/2003 (Codice Privacy)</b>
    Per Uplayagain la tutela della privacy dei propri utenti è molto importante.
    Le nostre Regole sulla Privacy contengono le informazioni necessarie ai sensi dell'art. 13 del D.Lgs. 30 giugno 2003 n. 196 (Codice Privacy) che recepisce la Direttiva 95/46/CE in materia di protezione dei dati personali, nonché la Direttiva 2002/58/CE sulla tutela dei dati personali nelle comunicazioni elettroniche.
    Per maggiori informazioni sulla legge italiana in materia di privacy, visita il sito web ufficiale del Garante per la protezione dei dati personali.
    I dati personali che Uplayagain tratta per fornire i propri servizi online riguardano, in generale:
    <ul>
        <li>dati anagrafici;</li>
        <li>indirizzi;</li>
        <li>indirizzi email;</li>
        <li>dati concernenti il traffico email e relativi agli accessi al Sito;</li>
        <li>dati relativi alle richieste di scambio e agli scambi conclusi con Uplayagain;</li>
    </ul>
    
    I tuoi dati personali sono raccolti da Uplayagain in occasione della registrazione al sito e durante l'utilizzo dei servizi Uplayagain. La raccolta dei tuoi dati personali, contrassegnati da asterisco, nella scheda di registrazione o durante l'uso dei servizi, sono necessari per consentirti di accedere ai servizi Uplayagain e alle funzionalità del sito. L'eventuale tuo rifiuto a comunicare tali dati personali comporta l'impossibilità di completare la registrazione e di usufruire dei servizi Uplayagain.
    I tuoi dati personali sono raccolti e trattati mediante strumenti elettronici e, in ogni caso, automatizzati.
    Il trattamento dei tuoi dati personali, necessario per accedere ai servizi Uplayagain, potrà essere svolto da Uplayagain senza il tuo espresso consenso anche per l'adempimento di specifici obblighi previsti dalla legge, dai regolamenti e dalla normativa comunitaria applicabili.
    Nei limiti e per le finalità indicate nelle Regole sulla Privacy, alcuni tuoi dati personali potranno essere comunicati da Uplayagain a soggetti terzi, pubblici e/o privati, quali:
    <ul>
        <li>utenti della Community Uplayagain;</li>
        <li>autorità giudiziaria e forze di polizia;</li>
    </ul>
    Uplayagain potrà trattare alcuni tuoi dati personali, quali nome utente, nickname e indirizzo email, per inviarti periodicamente la propria Newsletter, che ti terrà informato sulle novità del sito e sui nuovi servizi offerti da Uplayagain.
    Sarà, invece, necessario il preventivo ed espresso consenso per il trattamento dei tuoi dati personali per altre finalità di natura commerciale e, in particolare, per scopi di marketing, ricerche di mercato, attività di fidelizzazione utenti, altre iniziative commerciali da parte di società terze con le quali Uplayagain abbia stipulato e/o stipulerà accordi commerciali. In questi casi il consenso a fornire i tuoi dati personali è facoltativo. L'eventuale rifiuto di prestare il consenso per il trattamento dei tuoi dati personali per tali finalità potrebbe comportare l'impossibilità da parte di Uplayagain (o di società terze) di fornirti alcuni servizi personalizzati.
    Una nota speciale per i minori:
    I minori di 18 anni non possono utilizzare i nostri servizi; pertanto non devono fornire alcun loro dato personale nel processo di registrazione. Se hai meno di 18 anni puoi usufruire dei nostri servizi solo con la supervisione ed il controllo dei tuoi genitori o di altri adulti in loro vece.
</article>


